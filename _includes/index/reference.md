
### Zkušenosti uživatelů


> Mast používáme na všechna poranění a vždy spolehlivě zahojí.
  Krém s bambuckým máslem nyní aplikuji na atopický ekzém, velmi dobře zabírá a hojí, přestože nepoužívám žádné kortikoidní přípravky.

‎Dáša Knesplová, ([vzkaz z facebooku](https://www.facebook.com/permalink.php?story_fbid=1620032721591961&id=1553098121618755))

> Nejsem z těch, kdo věří na "zázraky", třeba nad homeopatií dost kroutím hlavou. Ale na druhou stranu myslím, že má-li člověk přežít, měl by si přiznat, že je součástí přírody a respektovat její sílu. Proto to nepřeháním se "zaručenými" prostředky z lékárny a radši vyzkouším něco z přírodní medicíny. Smolenku máme od jara a už jsme s ní mazali:
- opruzeniny - zmizely spolehlivě do druhého dne;
- alergickou vyrážku ze slunce (u moře) - velmi se zklidnila, ustoupila do 3 dnů;
- atopický ekzém - ustoupil do druhého dne;
- odřeniny - menší se změnily v suché strupy do 2 dnů;
- plošnou ránu u kocoura, zřejmě po kousnutí, takže určitě infikovanou (v ploše asi 2 cm2, na krku, kde si to nemohl olizovat) - ta se sice hojila asi 2 týdny, ale díky Smolence zcela bez zánětu a po aplikaci se rána vždy viditelně zklidnila (jen kocour začal prchat, jen co jsem vzala do ruky kelímek, nechápu proč :-)), každopádně nám to ušetřilo návštěvu u veterináře, aplikaci antibiotik a příslušný obnos;
- opary - to je kapitola sama pro sebe - mám s nimi bohaté zkušenosti, jakož i s pravdivostí reklam na nejrůznější na jejich léčbu určené přípravky. Všechno pomáhá jen částečně, zato po Smolence přichází okamžitá úleva a výrazné zrychlení průběhu oparu; po třech dnech je prakticky pryč.
Takže Smolenku všem vřele doporučuju - a slibuju, že příště se snad odhodlám i k fotodokumentaci!

Kateřina Čadilová‎, ([vzkaz z facebooku](
https://www.facebook.com/permalink.php?story_fbid=1611208412474392&id=1553098121618755))

> Dobry vecer Baro, moc dekuji za Vasi mast je super a funguje opravdu na kdeco.Vsude ji doporucuji a uz vim co letos dostane moje rodina na vanoce pod borovici:) Pavla kozi farma borotin

Pavla Burziková‎, ([vzkaz z facebooku](https://www.facebook.com/permalink.php?story_fbid=1581306232131277&id=1553098121618755))

> Mast je známá přes několik generací. Zahojila nám všechny řezné i hnisavé rány, pokousání psem. Vše zázračně zahojila. Rodina Voštů poskytovala tuto smolnou mast mým prarodičům i rodičům a tomu kdo ji potřeboval. Když se něco přihodilo, běželo se k Voštům.

Květa Marková, Balkova Lhota

> Tuto mast jsme používali na zánět a drobná poranění kůže.

Jaroslava Volfová, Balkova Lhota

> Smolnou mast znala již moje babička. Nedávno mne bolel zub a od něj celá polovina obličeje. Potřela jsem si na noc dáseň a ráno jsem na ní měla bouli plnou hnisu.
 Po propíchnutí hnis vytekl a na rentgenu u zubaře jsem měla zubní kanál naprosto čistý. Zubařka tomu nemohla uvěřit. Maminka si s mastí léčila rozpraskané prsty až do krve.

Vladislava Pařízková, Balkova Lhota

> Výrobou se u Voštů začali zabývat přibližně od roku 1880. Zkušenosti moje a mých rodičů a prarodičů byly a jsou výborný. V roce 1995 jsem si po těžké ženské operaci vyléčila velikou ránu po sešití ještě v nemocnici. K obdivu všech lékařů. Mým rodičům jsem hojila touto mastí bércové vředy. Mým dětem zahojila veškeré řezné rány, je dobrá na nastydlé nosní dutiny. Jako soukromý zemědělec jsem s ní léčil i zvířata, hlavně na velké rány u dobytka, psů i koček. Používám ji dodnes.

Jaroslava Mayerová, Balkova Lhota

> Na tuto mast si pamatuji asi od mých osmi let. Je výborná na zubní váčky a veškeré záněty v těle.

Miroslav Bervida, Radkov

> Mast znám již z vyprávění mých rodičů, je dobrá na zubní váčky, nehojící se poranění, podebrané boláky a bércové vředy.

Ludmila Čomová, Břeclav

> Tato mast mi pomohla vytáhnout všechen hnis a nečistoty z nohy po šlápnutí na rezavý hřebík. Také mi pomohla při bolestech zubů a různých nehojících se poranění a zánětů.

František Bervida, Balkova Lhota

> Hojím si s mastí rány, odřeniny a  záděry.

Lenka Volfová, Balkova Lhota

> Na tuto mast si vzpomínám z dětství, kdy ji můj tatínek používal na řezné a šatně se hojící rány.

Marie Šiková, Balkova Lhota

> Mast mi pomohla vyčistit ránu na noze po šlápnutí na rezavý hřebík.

Luděk Volf, Balkova Lhota
